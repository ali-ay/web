<html>

<head>
    <meta http-equiv="Content-Type" content="text/html; charset=UTF-8">
    <meta name="robots" content="noindex">
</head>

<body>
    <div style="padding:20px">
        <p style="text-align:center">
            <strong>GENEL ŞARTLAR</strong>
        </p>

        <p> </p>

        <p>
            <strong>A- KAYIT :</strong>
        </p>

        <p>
            <strong>a) </strong>iyzico Ödeme Hizmetleri A.Ş tarafından sağlanan yazılımının Müşteri tarafından kullanılması, iyzico
            Ödeme Hizmetleri A.Ş. ile sözleşme akdedilmesi ve kayıt işlemlerinin tamamlanması koşuluna bağlıdır.</p>

        <p> </p>

        <p>
            <strong>b)</strong> Sözleşme akdedilmeden önce ve ayrıca Sözleşmenin yürürlük süresi içinde iyzico Ödeme Hizmetleri A.Ş.
            Müşterinin iletişim bilgilerini onaylama yetkisine haizdir.</p>

        <p>
            <strong>c)</strong> iyzico Ödeme Hizmetleri A.Ş., Müşteri tarafından yüklenen bilgileri onayladığı tarihte Sözleşme yürürlük
            ve geçerlilik kazanacaktır.</p>

        <p>
            <strong>B- KULLANIM KOŞULLARI :</strong>
        </p>

        <p>
            <strong>a)</strong> İşbu Genel Şartlar’ın Taraflarca kabul edilmesi, iyzico Sanal POS Kullanım Sözleşmesi’nin de kabul
            edildiği anlamına gelecektir.</p>

        <p>Müşteri, işbu Genel Şartları onaylamasının ardından iyzico tarafından üyeliğinin reddedilebileceğini bildiğini, Müşteri’nin
            İnternet Sitesi’nde gerçekleşen ödeme işlemlerinin Son Kullanıcı’lara iade edilebileceğini ve bu sebeple iyzico’dan
            herhangi bir tazminat talebinde bulunmayacağını beyan kabul ve taahhüt etmektedir.</p>

        <p>
            <strong>b)</strong> iyzico Ödeme Hizmetleri A.Ş., kayıt işleminin tamamlanmasının ardından Müşteri ile irtibata geçecek
            ve Müşteriye elektronik ortamda Sözleşme metnini gönderecektir. Sözleşme her iki tarafın yetkilileri tarafından
            elektronik ortamda imzalanmasıyla yürürlüğe girecektir.</p>

        <p>
            <strong>c)</strong> iyzico Ödeme Hizmetleri A.Ş. aşağıda belirtilen konulardaki haklarını saklı tutmaktadır.</p>

        <p> - Sözleşme akdedilmeden önce Müşteriyi telefon ile arama ve özellikle Sözleşmenin akdedilmesine yönelik görüşmelerin
            şartlarını kesinleştirmek üzere, kayıt formunda girilmiş olan bilgileri doğrulama; ve/veya,</p>

        <p> - Herhangi bir gerekçe belirtilmeden Sözleşme teklifi göndermeme veya Müşteri tarafından gönderilen teklifi kabul
            etmeme.
        </p>

        <p>
            <strong>d)</strong> iyzico Ödeme Hizmetleri A.Ş., Sözleşmenin akdedilmesinden önce, Genel İşlem Şartlarının ilgili maddelerinde
            belirtilen belgelerin sunulmasını talep edebilecektir.</p>

        <p>
            <strong>e)</strong> İşbu Sözleşme ve Genel İşlem Şartları ayrılmaz bir bütündür.</p>

        <p>
            <strong>f)</strong> Genel İşlem Şartları ve Sözleşme hükümleri arasında çelişki bulunması halinde, Sözleşmenin geçerliliğine
            üstünlük tanınacaktır.</p>

        <p> </p>

        <p>
            <strong>C- YAZILIM ÇALIŞMA PRENSİPLERİNE İLİŞKİN GENEL ESASLAR </strong>: </p>

        <p>
            <strong>a)</strong> İşbu Sözleşme uyarınca iyzico Ödeme Hizmetleri A.Ş., internet sitelerinden sipariş edilen ürün ve
            hizmetler için müşterilerin, tüketiciler tarafından yapılan ödemeleri kabul edilmesi ve işleme alması amacıyla
            iyzico Ödeme Hizmetleri A.Ş.’ye ait yazılımın kullanmasını sağlamayı kabul ve taahhüt eder.</p>

        <p>
            <strong>b)</strong> Müşteri, iyzico Ödeme Hizmetleri A.Ş.’nin banka, kredi veya finans kurumu olmadığını ve hizmetin
            bankacılık hizmeti olmadığını, ödeme için yazılım tahsisi hizmeti olduğunu, iyzico Ödeme Hizmetleri A.Ş.’nin
            tüketici ödemesi ile ilgili bir yediemin olarak değil, sadece yazılım tahsisi hizmeti sunduğunu kabul eder.</p>

        <p>
            <strong>c)</strong> İşbu Sözleşme uyarınca Müşteri, iyzico Ödeme Hizmetleri A.Ş.’ye ait yazılımının kullanılması karşılığında
            Sözleşme ve/veya Genel İşlem Şartlarında belirtilen tutar kapsamında komisyon veya sabit ücret ödemekle yükümlü
            olacağını kabul eder.</p>

        <p>
            <strong>d)</strong> Müşteri, iyzico Ödeme Hizmetleri A.Ş.’ye ait yazılımın kullanılması için Ortaklar tarafından sunulan
            ve tedarik edilen ürün ve sistemlerin kullanılması gerektiğini bildiğini, bu nedenle Ortakların ürün ve sistemlerinin
            kullanım koşullarına göre iyzico Ödeme Hizmetleri A.Ş.’ye ait yazılımın kullanımını korumak ve gerekli durumlarda
            güncellemekle yükümlü olduğunu bildiğini beyan eder.</p>

        <p>
            <strong>e)</strong> iyzico Ödeme Hizmetleri A.Ş., Taraflar arasında mün’akit Sözleşme ve Genel İşlem Şartlarında belirtilen
            komisyon oranlarının içeriğini tek taraflı olarak değiştirme yetkisine haizdir.</p>

        <p>
            <strong>f)</strong> iyzico Ödeme Hizmetleri A.Ş., kendisi ve İnternet Siteleri arasında iletişimin sağlanması için gerekli
            olan sistem araçlarının Müşteri tarafından uygulamaya sokulmasını sağlayacaktır. Sistem araçlarının uygulamaya
            girmesiyle İnternet Sitesi Yazılımına entegre olacaktır.</p>

        <p>
            <strong>g)</strong> iyzico Ödeme Hizmetleri A.Ş. kendisine ait yazılım uygulaması sadece Müşteri tarafından Müşteri internet
            sitelerinde kullanılacaktır. iyzico Ödeme Hizmetleri A.Ş. tarafından izin verilen İnternet Sitelerinin faaliyet
            konusunun değişmesi hâlinde, söz konusu değişiklik derhal iyzico Ödeme Hizmetleri A.Ş.’ye bildirilecek olup,
            yeni içeriğin iyzico Ödeme Hizmetleri A.Ş. standartlarına uygun olmadığının tespit edilmesi halinde iyzico Ödeme
            Hizmetleri A.Ş. verilen hizmeti herhangi bir ihbara lûzum olmaksızın sona erdirebilecek veya askıya alabilecektir.</p>

        <p>
            <strong>h)</strong> iyzico Ödeme Hizmetleri A.Ş. kendisine ait yazılımının internet sitelerine ne şekilde kurulacağı
            ve nasıl uygulanacağı konularında kullanım desteği verme ve talimatlar verme yetkisine haizdir. Verilen talimatlar
            sadece iyzico Ödeme Hizmetleri A.Ş. tarafından değiştirilebilir. iyzico Ödeme Hizmetleri A.Ş. tarafından yapılan
            değişiklikler 7 gün öncesinden Müşteriye bildirilecektir.</p>

        <p>
            <strong>i)</strong> iyzico Ödeme Hizmetleri A.Ş., yetkisiz kişiler tarafından bilgilere erişilmesinin engellenmesi amacıyla
            kendisine ait yazılımın en yüksek güvenlik sertifikası ile donatmak için çaba gösterecektir.</p>

        <p>
            <strong>j)</strong> Müşteri, tüketicinin iyzico Ödeme Hizmetleri A.Ş.’ye ait yazılım aracılığıyla yaptığı işlemle ilgili
            olarak İnternet sitelerinde işlenen verilere yönelik etkili güvenlik standartları sağlayacaktır. Müşteri, internet
            sitelerini ve sunucuları, uygun deneyime ve uzmanlığa sahip üçüncü şahıslar aracılığıyla sağlanan korumalarla
            virüs saldırıları veya üçüncü şahıs saldırılarından korumakla yükümlüdür. iyzico Ödeme Hizmetleri A.Ş., kendi
            sistemine yönelik etkili güvenlik standardı sağlayacaktır. iyzico Ödeme Hizmetleri A.Ş., işbu Sözleşme konusu
            ile ilgili olarak kendi sitelerini ve/veya sunucularını, uygun deneyime ve uzmanlığa sahip üçüncü şahıslar aracılığıyla
            sağlanan korumalarla virüs saldırıları ve üçüncü şahıs saldırılarından korumakla yükümlüdür.</p>

        <p>
            <strong>k)</strong> iyzico Ödeme Hizmetleri A.Ş., özellikle Sistem Ortakları tarafından gerçekleştirilen güvenlik standardı
            değişikliklerinin sonucunda güvenlik standardını değiştirme hakkını saklı tutar.</p>

        <p>
            <strong>l)</strong> Müşteri, tüketiciler tarafından yapılan ödemelere ait provizyonların Ortaklar tarafından belirtilen
            koşullar kapsamında gerçekleştirildiğini bildiğini, Ortakların sitelerine yönelik ihlâller veya saldırılara yönelik
            olarak iyzico Ödeme Hizmetleri A.Ş.’nin herhangi bir sorumluluğu bulunmadığını beyan eder.</p>

        <p>
            <strong>m)</strong> Müşteri, ortaklılık yapısında, faaliyet alanında, adres vesair iletişim bilgilerinde meydana gelecek
            değişiklikleri iyzico Ödeme Hizmetleri A.Ş.’ye 7 gün içerisinde bildirmekle yükümlüdür. Bilgilerin noksanlığı
            veya değişikliklerin zamanında bildirilmemesi halinde iyzico Ödeme Hizmetleri A.Ş., Müşteri ile akdetmiş olduğu
            işbu Sözleşmeyi dilediği takdirde feshedebileceği gibi, hizmet vermeyi geçici bir süre durdurabilir.</p>

        <p> </p>

        <p>
            <strong>D- YÖNETİM ARAYÜZÜ : </strong>
        </p>

        <p>
            <strong>a)</strong> iyzico Ödeme Hizmetleri A.Ş.’ye ait yazılım için web Yönetim Ara yüzü için Müşteriye erişim sağlayacaktır.</p>

        <p>
            <strong>b)</strong> Yönetim Ara Yüzüne erişim sağlanması amacı doğrultusunda Müşteri, iyzico Ödeme Hizmetleri A.Ş.’den
            sayılar ve harflerden oluşan bir şifre alacak ve bu şifre ile iyzico Ödeme Hizmetleri A.Ş.’nin sağladığı yönetim
            bölümüne giriş sağlayacaktır.</p>

        <p>
            <strong>c)</strong> Müşteri, şifreyi gizli tutmakla, yetkisiz şahıslara ifşa etmemekle ve şifrenin tahsis amacı haricinde
            başkaca amaçlar için kullanılmasını önlemekle yükümlüdür. iyzico Ödeme Hizmetleri A.Ş., Müşteri tarafından şifrenin
            kaybedilmesi veya açığa çıkması durumunda herhangi bir sorumluluğa sahip olmadığı gibi, kusurun iyzico Ödeme
            Hizmetleri A.Ş.’ye ait olduğu kanıtlanmadığı müddetçe üçüncü şahıslar tarafından Müşteriye verilecek zararlardan
            da sorumlu değildir.</p>

        <p> </p>

        <p>
            <strong>TARAFLARIN VE MÜŞTERİNİN HAK VE YÜKÜMLÜLÜKLERİ</strong>
        </p>

        <p>
            <strong>a)</strong> Müşterinin sistem araçlarında değişiklik yapmasına, sistem tarafından öngörülenler dışında işlevlerine
            müdahalede bulunmasına veya sistem araçlarının kurulum ve kullanım talimatlarının aksine hareket etmesine izin
            verilmez.
        </p>

        <p>
            <strong>b)</strong> Müşteri, İnternet Sitelerinde kullanım amacıyla düzenlenmiş olan iyzico Ödeme Hizmetleri A.Ş.’nin
            sağladığı Yazılımın özelliklerine ilişkin bir açıklamayı ve Genel İşlem Şartları ekinde bulunan güncel “iyzico
            Ödeme Hizmetleri A.Ş.’ye ait Yazılım Aracılığıyla Ödeme Yapılmasına İlişkin Kurallar” metnini İnternet Sitelerinde
            yayınlayacaktır.
        </p>

        <p>
            <strong>c)</strong> Müşteri, aşağıda belirtilen bilgileri kendi İnternet Sitelerinde tüketicilere sunmakla yükümlüdür:</p>

        <p style="margin-left:60.1pt">* İnternet Siteleri aracılığıyla sunulan ürünler ve hizmetlerin ayrıntılı açıklamaları,</p>

        <p style="margin-left:60.1pt">* Ürün iadesi ve ödeme iadesi politikası, müşteri hizmeti ihtiyaçları için Müşterinin eposta adresi ve telefon numarası
            dahil olmak üzere iletişim bilgileri,</p>

        <p style="margin-left:60.1pt">* Müşterinin Ticaret Sicili’nde belirtilen merkez adresi,</p>

        <p style="margin-left:60.1pt">* Ödeme para birimi,</p>

        <p style="margin-left:60.1pt">* Mevcut olması hâlinde satış kısıtlamaları veya yasal kısıtlamalar (Örnek : En düşük yaş v.s.),</p>

        <p style="margin-left:60.1pt">* Teslimat şartları,</p>

        <p style="margin-left:60.1pt">* Şahsî bilgileri koruma politikası,</p>

        <p style="margin-left:60.1pt">* Müşteri tarafından sunulan işlem güvenliği yöntemleri.</p>

        <p>
            <strong>d)</strong> Müşteri, İnternet Sitelerinde sunulan ürünler veya hizmetler hakkında bilgi sağlamakla yükümlüdür.
            Müşterinin bu hüküm gereğince bilgi sağlamaması ve talebe rağmen verilmemesi/iletilmemesi hâlinde, iyzico Ödeme
            Hizmetleri A.Ş., bilgisi verilmeyen ürünlerin ödemesine konu olan işlemi yapmayı reddetmek veya Müşterinin iyzico
            Ödeme Hizmetleri A.Ş.’ye ait yazılımın sistemine erişimini tamamen engellemek yetkisine haizdir.</p>

        <p>
            <strong>e)</strong> Müşteri, gerçekleştirilen işlemlerin Kontrol Paneli’nden takip edilmemesi sonucu ortaya çıkacak tüm
            zararlardan münhasıran sorumlu olacağını kabul ve taahhüt eder.</p>

        <p>
            <strong>f)</strong> Müşteri, İnternet Sitelerinde satışı yasal olmayan ürünler ve hizmetler sunmayacaktır. iyzico Ödeme
            Hizmetleri A.Ş.’nin, Müşteri internet sitelerinde satışı hukuka aykırı olan ya da iyzico Ödeme Hizmetleri A.Ş.
            ilkelerine ters düşen, özellikle aşağıda belirtilen ürünlerin veya hizmetlerin sunulduğunun tespiti hâlinde,
            bu ürünlere veya hizmetlere ilişkin ödemeleri reddetme veya iyzico Ödeme Hizmetleri A.Ş.’ye ait Yazılımının kullanılmasını
            tamamen durdurma yetkisi vardır:</p>

        <p style="margin-left:60.1pt">* Pornografik ürünler veya erotik nitelikteki hizmetler,</p>

        <p style="margin-left:60.1pt">* Çocuk pornografisi gösteren veya teşvik eden ürünler ve pornografi dağıtımı suçunun işlendiğine dair işaretler
            gösteren diğer cinsel uygulamalar,</p>

        <p style="margin-left:60.1pt">* Uyuşturucu ve psikotropik maddelerin veya zehirlerin yaygınlaştırılması,</p>

        <p style="margin-left:60.1pt">* Reçeteli verilen ilâçların satışı,</p>

        <p style="margin-left:60.1pt">* Suça teşvik edebilecek veya neden olabilecek veya telif hakkı korumalarını teknik yollarla ortadan kaldıran ürünlerin
            satılması veya hizmetlerin sunulması,</p>

        <p style="margin-left:60.1pt">* Terör mevzuatı kapsamına giren ürün ve hizmetler,</p>

        <p style="margin-left:60.1pt">* Üçüncü şahıslar nezdinde İyzico’nun itibarını zedeleyebilecek biçimde hakaret, sövme içeren diğer ürünler veya
            hizmetler,
        </p>

        <p style="margin-left:60.1pt">* Bahis borçları veya kumar kazançları için kumar faaliyetinin yeri ve türünden bağımsız olarak ödeme yapmak,</p>

        <p style="margin-left:60.0pt">* Üçüncü kişilerin fikrî ve sınaî mülkiyet haklarını ihlâl eden ürünler.</p>

        <p>
            <strong>g)</strong> Yukarıda sayılan sebeplere bağlı olarak ödeme işleminin reddedilmesi veya iyzico Ödeme Hizmetleri
            A.Ş.’ye ait Yazılıma erişimin tamamen askıya alınması Sözleşme’nin iyzico Ödeme Hizmetleri A.Ş. tarafından ihlâlini
            teşkil etmez.</p>

        <p>
            <strong>h)</strong> Müşteri ürünlerin ve hizmetlerin satışı sonucunda iyzico Ödeme Hizmetleri A.Ş ‘nin bir zarara uğraması
            hâlinde, Müşteri iyzico Ödeme Hizmetleri A.Ş’nin uğradığı müspet ve menfî ve manevî zararı tamamen tazmin etmekle
            yükümlüdür. Müşteri, İnternet Sitelerinde sunulan ürünlerin ve hizmetlerin işbu maddede belirtilenler arasında
            yer alıp almadığını veya kanunlar tarafından yasaklanıp yasaklanmadığını sürekli olarak kontrol etme ve hukuka
            aykırı ürün ve hizmetlerin internet sitesinde teşhir edilmesine veya satılmasına engel olmakla yükümlüdür.</p>

        <p>
            <strong>i)</strong> Müşteri, İnternet Siteleri üzerinden satılan her ürün ve/veya hizmet için fatura kesecek ve bu faturaların
            birer nüshasını saklayacaktır.</p>

        <p> </p>

        <p>
            <strong>iYZİCO ÖDEME HİZMETLERİ A.Ş.'nin HAK VE YÜKÜMLÜLÜKLERİ</strong>
        </p>

        <p>
            <strong>A)</strong> iyzico Ödeme Hizmetleri A.Ş’nin Ödemenin Yapılmasını Reddetme Ve iyzico Ödeme Hizmetleri A.Ş ‘ye
            ait Yazılımına Veya Yönetim Ara Yüzüne Erişimi Engelleme Hakkı:</p>

        <p>
            <strong>a)</strong> iyzico Ödeme Hizmetleri A.Ş, özellikle aşağıdaki durumların meydana gelmesi hâlinde, Müşteri tarafından
            yapılan ödemelerin işlenmesini reddetme hakkına sahip olacaktır:</p>

        <p style="margin-left:89.85pt">* İşlemin yasal hükümlere uygun olmadığına yönelik bir şüphe varsa,</p>

        <p style="margin-left:89.85pt">* İşlemin, İşlemde kullanılan kredi kartının hamilinin bilgisi dışında yapıldığına yönelik bir şüphe varsa,</p>

        <p style="margin-left:89.85pt">* İşlemin, İşlemde kullanılan banka hesabı sahibinin bilgisi dışında yapıldığına yönelik bir şüphe varsa,</p>

        <p style="margin-left:89.85pt">* İşlemin gerçek bir İşlem olmadığına (testler hariç) yönelik bir şüphe varsa.</p>

        <p>
            <strong>b)</strong> iyzico Ödeme Hizmetleri A.Ş, özellikle aşağıdaki durumların meydana gelmesi halinde, iyzico Ödeme
            Hizmetleri A.Ş’ye ait Yazılıma veya Yönetim Ara Yüzüne erişimi engelleme hakkına sahip olacaktır;</p>

        <p style="margin-left:89.85pt">* Müşterinin İnternet Sitelerinden iyzico Ödeme Hizmetleri A.Ş’ye ait Yazılıma yönelik bilgisayar virüsü tehdidi
            varsa,
        </p>

        <p style="margin-left:89.85pt">* İnternet Sitesinde işbu Sözleşme ve Genel İşlem Şartlarında belirtilen bilgiler yer almıyorsa,</p>

        <p style="margin-left:89.85pt">* İnternet Sitelerinde yasadışı nitelikli ürünler veya hizmetlerin sunulduğunu ve ayrıca Müşteri İnternet Sitelerinde
            yasadışı içerik bulunduğu anlaşıldı ise,</p>

        <p style="margin-left:89.85pt">* İnternet Sitelerinde sunulan ürünler veya hizmetler ve ayrıca internet sitelerinin içeriği Sözleşmede veya Genel
            Şartlarında belirtilen ilkeler veya yükümlülüklerle tutarlı değilse.</p>

        <p>
            <strong>c)</strong> iyzico Ödeme Hizmetleri A.Ş’ye ait Yazılımın kullanıma kapatılması hâlinde, işbu Sözleşme ve Genel
            İşlem Şartları sona erdirilecek ve sona erme gününe kadar doğan alacaklar Müşteri tarafından tahsil edilecektir.</p>

        <p> </p>

        <p>
            <strong>B)</strong> iyzico Ödeme Hizmetleri A.Ş Yazılım Bakımı, Kesintiler Ve Arıza Çözümleri:</p>

        <p>
            <strong>a)</strong> iyzico Ödeme Hizmetleri A.Ş sağladığı Yazılımın düzgün olarak çalışması için gerekli olan sürekli
            bakımı, donanımı ve yazılımı sağlayacaktır. Bununla bağlantılı olarak iyzico Ödeme Hizmetleri A.Ş’nin, ilgili
            sunucuların çalışmasını geçici olarak durdurma veya sınırlandırma hakkı saklıdır.</p>

        <p>
            <strong>b)</strong> iyzico Ödeme Hizmetleri A.Ş, kesintilerin işgünleri dışındaki günlerde özellikle akşam veya gece
            saatlerinde (19:00 - 06:00 saatleri arasında) gerçekleştirilmesi için azami özen gösterilecek olup, acil durumlarda
            bu gün ve saatler dışında da kesinti olabilecektir.</p>

        <p>
            <strong>c)</strong> iyzico Ödeme Hizmetleri A.Ş, acil durumlar dışında eposta mesajı göndererek Müşteriyi kesinti hakkında
            önceden bilgilendirecektir.</p>

        <p>
            <strong>d)</strong> iyzico Ödeme Hizmetleri A.Ş, Yönetim Ara Yüzüne kesintisiz erişim sağlanacağını veya sağladığı Yazılımının
            kesintisiz çalışacağını garanti etmemektedir. iyzico Ödeme Hizmetleri A.Ş, ödemelerin zamanında işlenmesini sağlamak
            üzere çaba gösterecek olup, Sistem Ortakları olan bankalar gibi üçüncü kişilerden kaynaklanan sorunlar nedeniyle,
            bu işlemlerin zamanında gerçekleşmemesinden sorumlu değildir. Ancak, kesintilerin hizmetin alınmasını ciddî ölçüde
            sekteye uğratması hâlinde, Müşterinin Sözleşmeyi iyzico Ödeme Hizmetleri A.Ş’ye bir hafta önceden yazılı ihtar
            çekmek suretiyle tek taraflı olarak bilâ tazminat feshetme hakkı vardır.</p>

        <p style="margin-left:30.0pt"> </p>

        <p>
            <strong>C)</strong> Kişisel Bilgilerin Korunması:</p>

        <p>
            <strong>a)</strong> Müşteri, Son Kullanıcılar’a ve kendisine ait bilgilerin Servis’in verilmesini temin amacıyla iyzico
            tarafından https://www.iyzico.com/gizlilik-politikasi/ adresindeki Gizlilik Politikası’nın en güncel halinde
            açıklandığı şekilde işlenmesini, saklanmasını ve benzeri işlemlerin yapılmasını (sisteme tanımlamak ve kayıt
            etmek) kabul etmektedir. Bu kapsamda Müşteri, iyzico’nun bir şikâyeti işleme aldığı durumlarda, Ödeme Aracı ile
            gerçekleştirilen İşlemler’e yönelik şikâyetlerin veya usulsüzlüklerin çözülmesi amacıyla Son Kullanıcılar’ın
            kişisel bilgilerini iyzico ile paylaşacaktır.</p>

        <p>
            <strong>b)</strong> Müşteri, Son Kullanıcı’nın kişisel bilgilerinin iyzico ile işbu Sözleşme kapsamında belirtilen amaçlar
            için paylaşılabilmesine ve iyzico’nun yukarıda adresi verilen Gizlilik Politikası’nda belirtildiği şekilde kullanmasına
            dair bir sözleşme yapmakla ve/veya gerekli onayları almakla, bilgilerin doğru ve güncel olmasını ve bilgiler
            arasında özel nitelikli verilerin bulunmamasını sağlamakla yükümlü olup, bu sözleşmenin yapılmaması/onayın alınmaması
            nedeniyle iyzico sorumlu olmayacak, bu kapsamda üçüncü kişilerden bir talep gelmesi halinde Müşteri iyzico’yu
            bu manada tazmin edecektir. iyzico kişisel verilerin “gizli bilgi” olduğunun, kendisine bu amaçla verilen kişisel
            bilgilerin gizliliğini temin için gerekli özeni göstermekle yükümlü olduğunun bilincindedir. iyzico, Müşteri
            internet adresi, iletişim bilgileri ve yetkili kişi bilgilerini ancak Müşteri’nin ticarî faaliyetlerine herhangi
            bir katma değer sağlaması durumunda, bir iş ortağı ile paylaşabilecektir. Bu gibi bir durumda iyzico, Müşteri’nin
            sadece iletişim bilgilerini paylaşmakta olup, iş ortağı ile Müşteri arasında kurulacak herhangi bir ticarî ilişkinin
            veya bu ilişkiden doğabilecek herhangi bir uyuşmazlığın tarafı olmayacaktır.</p>

        <p>iyzico Ödeme Hizmetleri A.Ş, tarafından Müşterinin iletişim bilgileri sadece iyzico Ödeme Hizmetleri A.Ş ile iletişime
            geçme amacıyla kullanılmaktadır. Aşağıda belirtilen kişiler ve durumlar hariç olmak üzere bu bilgiler üçüncü
            şahıslarla paylaşılmamaktadır;</p>

        <p>- iyzico Ödeme Hizmetleri A.Ş çalışanları,</p>

        <p>- iyzico Ödeme Hizmetleri A.Ş ‘nin kişisel bilgilerin işlenmesi (sisteme tanımlanması ve kayıt etmek) konusunda görevlendirdiği
            üçüncü kişiler,</p>

        <p>- Yasal görevlerin yerine getirilmesi için gerekli olan durumlar.</p>

        <p> </p>

        <p>
            <strong>c)</strong> iyzico Ödeme Hizmetleri A.Ş, Müşteri internet adresi, iletişim bilgileri ve yetkili kişi bilgilerini
            ancak Müşterinin ticarî faaliyetlerine herhangi bir katma değer sağlaması durumunda, bir iş ortağı ile paylaşabilecektir.
            Bu gibi bir durumda iyzico Ödeme Hizmetleri A.Ş, Müşterinin sadece iletişim bilgilerini paylaşmakta olup, iş
            ortağı ile Müşteri arasında kurulacak herhangi bir ticarî ilişkinin veya bu ilişkiden doğabilecek herhangi bir
            uyuşmazlığın tarafı olmayacaktır.</p>

        <p>
            <strong>d)</strong> Müşteri, iyzico Ödeme Hizmetleri A.Ş ‘nin bir şikâyeti işleme aldığı durumlarda, ödeme kartları aracılığıyla
            gerçekleştirilen İşlemlere yönelik şikâyetlerin çözülmesi amacıyla Tüketicilerin kişisel bilgilerini iyzico Ödeme
            Hizmetleri A.Ş ile paylaşacaktır. Müşteri, iyzico Ödeme Hizmetleri A.Ş ‘nin kişisel bilgilerinin iyzico Ödeme
            Hizmetleri A.Ş ile belirtilen amaç için paylaşılabilmesine dair bir sözleşme yapmakla yükümlü olup, İyzi bu sözleşmenin
            yapılmamış olmasından dolayı sorumlu olmayacaktır. Şu kadar ki; iyzico Ödeme Hizmetleri A.Ş bu kişisel verilerin
            “gizli bilgi” olduğunun, kendisine bu amaçla verilen kişisel bilgilerin gizliliğini temin için gerekli özeni
            göstermekle yükümlü olduğunun bilincindedir.</p>

        <p>
            <strong>e)</strong> iyzico Ödeme Hizmetleri A.Ş, yürürlükteki yasal hükümler gereğince sır kapsamına giren her türlü
            bilgiyi gizli tutacaktır.</p>

        <p> </p>

        <p>
            <strong>ŞİKÂYET PROSEDÜRÜ, HATA VE ZARAR SORUMLULUKLARI</strong>
        </p>

        <p>
            <strong>A)</strong> ŞİKÂYET PROSEDÜRÜ:</p>

        <p>Müşteri, iyzico Ödeme Hizmetleri A.Ş tarafından sağlanan hizmetlere ilişkin şikâyetleri aşağıda belirtilen şekillerde
            haber verir;</p>

        <p>- Yetkili çalışana iletişim telefon numarasından ulaşarak,</p>

        <p>-
            <a href="mailto:sikayet@iyzico.com">sikayet@iyzico.com</a> eposta adresine,</p>

        <p>- iyzico Ödeme Hizmetleri A.Ş ‘nin Maslak Mah. AOS 55. Sok. 42 Maslak A Blok Sitesi No:2/140 Sarıyer İstanbul adresine iadeli taahhütlü posta göndermek suretiyle.</p>

        <p> </p>

        <p>Müşteri, Sözleşme’de belirtilen telefon numarasının devamlı surette çalışan bir yardım hattı veya çağrı merkezi olmadığını
            bilmekte ve kabul etmektedir. Yetkili çalışanın veya bir başka kişinin Müşterinin telefonla bildirdiği şikâyeti
            kabul etmemesi hâlinde, Müşteri yukarıda belirtilen yollardan birini kullanarak şikâyeti yazılı olarak yapmayı
            taahhüt eder. Müşteri tarafından yöneltilecek şikâyetler şu ayrıntıları içereceklerdir : Şikâyet nedeni, işlemde
            dahil edilen tarafların listesi ve sorunun ayrıntılı bir listesi ve olası hata mesajlarının içeriği. Müşterinin
            şikâyeti telefon yoluyla bildirmesi hâlinde, Müşteri iyzico Ödeme Hizmetleri A.Ş ‘nin kendisinden talep edeceği
            iletişim bilgilerini vermekle ve ayrıca belgelerin, taramaların veya hata mesajlarının içeriğinin v.s. gönderilmesiyle
            yükümlü olacaktır. iyzico Ödeme Hizmetleri A.Ş, şikâyetlerdeki eksiklikler (bildirim eksiklikleri) ile bağlantılı
            olarak meydana gelen gecikmelerden sorumlu olmayacaktır. Müşteri, iyzico Ödeme Hizmetleri A.Ş tarafından sağlanan
            Yazılımlarla ve İşlemlerle ilgili olarak tüketiciler tarafından iletilen şikâyetleri üçüncü kişiler ile paylaşmayacak
            ve şikâyetin ilk olarak kendisi tarafından doğrulanması ile yükümlü olacaktır. Müşteri, sistemsel sorunlarda
            tüketicileri bilgilendirmekle yükümlüdür. Müşteri, tüketicileri iyzico Ödeme Hizmetleri A.Ş çalışanlarına yönlendirmeyecektir.
            Müşteri ve tüketiciler arasında meydana gelen uyuşmazlıklar Müşteri ve tüketiciler arasında çözüme ulaştırılacak
            olup, iyzico Ödeme Hizmetleri A.Ş bu işlemlerden veya uyuşmazlıklardan sorumlu olmayacaktır. Şikâyetler, iyzico
            Ödeme Hizmetleri A.Ş tarafından kendisine ulaşma tarihinden itibaren 7 gün içerisinde yanıtlanmaya gayret edilecek
            olup, çözümün Ortak ile işbirliği gerektirmesi hâlinde, Ortak’tan gerekli bilgilerin alınması için bu süre sınırı
            uzatılabilecektir.
        </p>

        <p style="margin-left:30.0pt"> </p>

        <p>
            <strong>B)</strong> HATA VE ZARARDAN DOĞAN SORUMLULUKLAR:</p>

        <p>
            <strong>a)</strong> iyzico Ödeme Hizmetleri A.Ş, Müşterinin internet sitelerinde sunulan ürünlerin veya hizmetlerin tüketicilere
            sağlanması veya tedarik edilmesi sürecine katılmayacaktır. Bu nedenle iyzico Ödeme Hizmetleri A.Ş tarafından
            sağlananYazılım aracılığıyla ödemesi yapılan ürünler veya hizmetlerden veya bu ödemesi yapılan ürünler veya hizmetlere
            ilişkin Müşteri ve tüketici arasındaki sözleşmenin hukuka uygun bir şekilde akdedilmiş olmasından sorumlu olmayacaktır.</p>

        <p>
            <strong>b)</strong> iyzico Ödeme Hizmetleri A.Ş, sadece Sözleşmeden veya Genel İşlem Şartlarından kaynaklanan yükümlülüklerini
            ihlâl etmesi hâlinde meydana gelen zararlardan sorumlu olup, kendi kusurunun bulunmadığı üçüncü şahıs veya Ortak
            tarafından neden olunan zararlardan sorumlu olmayacaktır.</p>

        <p>
            <strong>c)</strong> iyzico Ödeme Hizmetleri A.Ş, ödeme emrinin verilmesinin ardından Müşteri tarafından bilgilerin hatalı
            veya eksik girilmesi nedeniyle işlemlerin tamamlanmaması veya gecikmesi nedeniyle meydana gelen durumlardan dolayı,
            tutarların Müşterinin hesabına transfer edilmesinin gecikmesinden sorumlu olmayacaktır. iyzico Ödeme Hizmetleri
            A.Ş, kendisi tarafından öngörülemeyen veya engellenemeyen durumlar neticesinde meydana gelen gecikmelerden, İşlemin
            gerçekleştirilememesinden veya İşlemde kendi kusuru dışında hata meydana gelmesinden veya bunların sonucunda
            meydana gelen zararlardan sorumlu olmayacaktır.</p>

        <p> </p>

        <p style="text-align: center;">
            <strong>İYZİCO ÖDEME HİZMETLERİ A.Ş LOGOSUNUN KULLANIM KOŞULLARI</strong>
        </p>

        <p>
            <strong>a)</strong> Müşteri yapacağı her türlü tanıtımda iyzico Ödeme Hizmetleri A.Ş’nin ismini, logosunu, iyzico Ödeme
            Hizmetleri A.Ş ‘nin yazılı müsaadesi olmadan kullanmayacağını kabul, beyan ve taahhüt eder. Müşteri ödeme sayfasında
            yer alan lisansör kuruluşlara (Visa, Mastercard v.b.) ait logoların yer aldığı alana (footer) kesinlikle yer
            verecektir. Müşteri bu alanda iyzico Ödeme Hizmetleri A.Ş ‘nin yazılı izni olmadan bir değişiklik yapmayacağını
            kabul ve taahhüt eder.</p>

        <p>
            <strong>b)</strong> iyzico Ödeme Hizmetleri A.Ş, yazılımı ve web sitesinin içeriğini ve tasarımını Müşteriye verilen
            hizmeti aksatmamak şartıyla değiştirme hakkını saklı tutar. Böyle bir durumda iyzico Ödeme Hizmetleri A.Ş değiştirilen
            materyalleri Müşterinin kullanımına açacaktır. Bunun ardından Müşteri, İnternet Sitelerinde kullanıma açılan
            logoyu ve diğer materyalleri güncelleyecektir.</p>

        <p>
            <strong>c)</strong> Müşteri, iyzico Ödeme Hizmetleri A.Ş ‘nin kendisine bilgi vermesinin ardından (aynı zamanda eposta
            yoluyla), herhangi bir gecikmede bulunmadan, iyzico Ödeme Hizmetleri A.Ş’nin logosunu ve/veya diğer bilgileri-tanıtım
            materyallerini güncellemekle yükümlü olacaktır.</p>

        <p>
            <strong>d)</strong> Müşteri, iyzico Ödeme Hizmetleri A.Ş ‘nin web sitesinde, Müşterinin e-ticaret adını ve logosunu dilediği
            takdirde yayınlayacağını kabul etmektedir. Bu amaç doğrultusunda Müşteri, özellikle html formatında veya iyzico
            Ödeme Hizmetleri A.Ş tarafından talep edilen bir başka formatta, logosu başta olmak üzere gerekli olan tüm bilgileri
            Müşteri, iyzico Ödeme Hizmetleri A.Ş ‘ye sağlamakla yükümlüdür.</p>

        <p> </p>

        <p style="text-align: center;">
            <strong>ÖDEMELERE İLİŞKİN ESASLAR</strong>
        </p>

        <p>
            <strong>A)</strong> GENEL ESASLAR: </p>

        <p>
            <strong>a)</strong> iyzico Ödeme Hizmetleri A.Ş’nin sağladığı yazılım, İnternet Sitelerinde sunulan ürünler ve hizmetler
            için Müşteri İnternet Sitelerinde gerçekleştirilen ödemelerin işleme alınması için kullanılabilir.</p>

        <p>
            <strong>b)</strong> İçerikleri ve işlevlerinin iyzico Ödeme Hizmetleri A.Ş ‘nin yetkili personeli tarafından doğrulanması
            kaydıyla, iyzico Ödeme Hizmetleri A.Ş, İnternet Sitelerinde gerçekleştirilen ödemeleri işlemeye başlayacaktır;
            Müşteri, telefonla veya yazılı olarak (ve ayrıca elektronik olarak) olası notlar ve açıklamalar hakkında bilgilendirilecektir.</p>

        <p>
            <strong>c)</strong> iyzico Ödeme Hizmetleri A.Ş’nin sağladığı yazılım aracılığıyla işlemlerin gerçekleştirilebilmesi
            için, Müşteri websitesinde bulunan Ödeme Yöntemlerini tüketicilerine sunmakla yükümlü olacaktır. iyzico Ödeme
            Hizmetleri A.Ş, web sitesinde Müşterilerin uygun Ödeme Yöntemini seçmesini sağlayacaktır.</p>

        <p>
            <strong>B)</strong> ÖDEME İŞLEMLERİNE İLİŞKİN ESASLAR: </p>

        <p>
            <strong>a)</strong> Müşteri, tüketiciler internet sitelerinde ödemenin yapılması amacıyla uygun formları barındıracaktır.
            Ödeme bilgileri, iyzico Ödeme Hizmetleri A.Ş’nin sağladığı yazılım aracılığıyla otomatik olarak Sistem Ortağına
            gönderilecektir.
        </p>

        <p>
            <strong>b)</strong> Tüketici, İnternet Sitesindeki işlemi onayladığında ve iyzico Ödeme Hizmetleri A.Ş’nin sağladığı
            yazılım aracılığıyla ödeme yöntemini seçtiğinde, otomatik olarak ilgili banka ve/veya finans kuruluşunun internet
            sitesine yönlendirilecektir.</p>

        <p>
            <strong>c)</strong> Ödemenin gerçekleştirilmesi için, kart hamilinin ilgili ödemeyi internet sitesinde onaylaması zorunludur.
        </p>

        <p>
            <strong>d)</strong> Tüketicinin iyzico Ödeme Hizmetleri A.Ş ‘nin sağladığı yazılım aracılığıyla işleme konu tutarı Müşteri
            adına transfer etmesi ve Ortak tarafından olumlu provizyon alınması dahil olmak üzere Ortaklar tarafından talep
            edilen tüm işlemlerin uygun bir şekilde gerçekleştirilmesi hâlinde, İşlem “tamamlandı” durumu atanacaktır. Müşteri,
            durumları “tamamlandı” olarak değiştirilen tüm ödemelere erişim hakkına sahip olacaktır ve aşağıda belirtilen
            süreler içerisinde durum hakkında bilgilendirilecektir : - Banka ve kredi kartları ile yapılan online ödemeler;
            Müşterinin Sözleşmede belirtilen hesabına banka ve/veya finans kuruluşu tarafından yatırılacaktır. Müşteri Sözleşmede
            belirttiği hesap numarasının kendisine ait olduğunu belgelemekle yükümlüdür. Hesap numarası değişiklikleri ancak
            müşterinin temsile yetkili kişisinin talimatı ile gerçekleştirilebilir. - Yukarıda belirtilen süre sınırları,
            ödemenin gerçekleştirilmesi için gerekli olan tüm işlemler Sistem Ortakları tarafından kendi internet sitelerinde
            gerçekleştirilir gerçekleştirilmez başlayacaktır. iyzico Ödeme Hizmetleri A.Ş ‘nin Sistem Ortağından olumlu bir
            provizyon almasıyla birlikte işlem “tamamlandı” durumuna geçecektir. iyzico Ödeme Hizmetleri A.Ş ‘ye İşlemle
            ilgili olarak olumsuz bir provizyon verilmesi hâlinde, Müşteri yukarıda belirtilen süre sınırları dâhilinde konu
            hakkında bilgilendirilecek ve İşleme, neden tamamlanmadığını gösteren nedenle birlikte uygun durum atanacaktır.
            - Ödemelerin standart banka transferi yoluyla yapılması durumunda, Müşterinin Yönetim Ara Yüzü üzerinden ödemenin
            Müşterinin banka hesabına alacak olarak kaydedildiği bilgisini almasıyla birlikte İşlem “tamamlandı” durumuna
            geçecektir.
        </p>

        <p>
            <strong>e)</strong> “Tamamlandı” durumuna geçen ödemeler, Yönetim Ara Yüzü içerisinde yapılan talep üzerine, Sözleşmede
            Müşteri tarafından belirtilen banka hesabına transfer edilir. Müşterinin İşlemlere ait tutarların transfer edildiği
            banka hesabında yapılacak olan değişiklikler, güvenlik nedenlerinden dolayı yazılı bir ek sözleşme akdedilmesiyle
            yapılabilmektedir.
        </p>

        <p>
            <strong>f)</strong> iyzico Ödeme Hizmetleri A.Ş, biçimine veya bildiren kişiye bakılmaksızın, Müşterinin banka hesabının
            değiştiğine ilişkin tek taraflı bildirimleri dikkate almayacaktır.</p>

        <p>
            <strong>g)</strong> iyzico Ödeme Hizmetleri A.Ş, ilgili İşlemin Müşteri lehine “tamamlandı” durumuna geçmesiyle birlikte
            Komisyon talebinde bulunabilir ve iyzico Ödeme Hizmetleri A.Ş’nin , İşlemin “tamamlandı” durumuna geçmesiyle
            birlikte Müşteri hesabından ilgili Komisyon tutarını tek taraflı olarak alma hakkı bulunmaktadır.</p>

        <p>
            <strong>h)</strong> Müşteri, gerçekleştirilmiş olan bir ödemeyi (“tamamlandı” durumuna sahip bir ödeme) ancak Müşteri
            kaynaklı ürün tesliminin yapılamaması veya işlemin chargeback riski taşıması gibi durumlarda Müşteriye iade edebilir.
            Bu geri ödeme işlemi, iyzico Ödeme Hizmetleri A.Ş ‘nin sağladığı yazılımın yönetim ara yüzü aracılığıyla ya da
            talimat ile yapılır.</p>

        <p>
            <strong>i)</strong> iyzico Ödeme Hizmetleri A.Ş, Müşteri hesabının artıda olması ve hesaptaki bakiye tutarının Müşteri’ye
            geri ödenecek olan tutardan yüksek olması şartıyla, Müşterinin geri ödeme başvurusu yaptığı günü takip eden ilk
            işgününde geri ödeme işlemini gerçekleştirecektir. iyzico Ödeme Hizmetleri A.Ş, iki koşuldan herhangi birinin
            gerçekleşmemiş olması nedeniyle ödemenin iade edilmemesinden dolayı meydana gelen zararlardan veya Müşteri taleplerinden
            sorumlu olmayacaktır. Müşteri tarafından herhangi bir nedenle işlemin iade talebinin yapılması durumunda, iyzico
            Ödeme Hizmetleri A.Ş tarafından sağlanan Yazılımın kullanılmış olması nedeni ile çekilen veya borç kaydedilen
            miktar, iyzico Ödeme Hizmetleri A.Ş tarafından Müşteri adına alacak olarak kaydedilecektir. Müşteri, ödemenin
            (“tamamlandı” durumuna sahip) belirli bir kısmını da tüketiciye geri ödeyebilir. Bu durumda da iyzico Ödeme Hizmetleri
            A.Ş, Müşteriye verilen Komisyon veya Sabit Ücreti geri ödeyecektir.</p>

        <p> </p>

        <p> </p>

        <p style="text-align:center;">
            <strong>MALÎ HÜKÜMLER</strong>
        </p>

        <p style="text-align:center;"> </p>

        <p>
            <strong>A)</strong> Komisyon ve Sabit Ücret Tutarı : iyzico Ödeme Hizmetleri A.Ş sağladığı yazılım kullanılarak yapılan
            her işlem üzerinden Komisyon alma hakkında sahiptir.</p>

        <p>
            <strong>B)</strong> Komisyon ve Sabit Ücretteki Artışlar : iyzico Ödeme Hizmetleri A.Ş’nin , İşlem Komisyonu ve Sabit
            Ücrette tek taraflı olarak ilân etmek koşuluyla değişiklik yapma hakkı bulunmaktadır. iyzico Ödeme Hizmetleri
            A.Ş, İşlem “tamamlandı” durumunun oluşmasını takiben, Komisyona ilişkin tutarı tek taraflı olarak çekme yetkisine
            sahiptir. Şu kadarki; herhangi bir nedenle iptal edilen, geçersiz sayılan işlemlerle ilgili komisyon tahakkuk
            etmez. Bu tür işlemlere ilişkin çekilen veya borç kaydedilen miktar Müşteri adına alacak olarak kaydedilir. Müşteri,
            Yönetim ara yüzünden istediği zaman münferit Komisyonları, Sabit ücretleri veya iyzico Ödeme Hizmetleri A.Ş ‘ye
            ödenen diğer ücretleri inceleyebilir. iyzico Ödeme Hizmetsleri A.Ş, tutarlar ve ödeme yöntemleri ile bağlantılı
            olarak yeni ücretler uygulama hakkına sahiptir.</p>

        <p> </p>

        <p>
            <strong>SON HüKüMLER</strong> -
            <strong>DEĞİŞİK HüKüMLER</strong>
        </p>

        <p>
            <strong>a)</strong> iyzico Ödeme Hizmetleri A.Ş tarafından hizmetlerin sağlanmasına yönelik olarak www.iyzico.com internet
            sitesinde ilân edilecek şartlar ve koşullar ile Genel İşlem Şartları, işbu Sözleşmenin eki ve ayrılmaz bir parçasını
            teşkil etmektedir. </p>

        <p>
            <strong>b)</strong> iyzico Ödeme Hizmetleri A.Ş, Ücretlendirme Koşullarını (Komisyon Oranları ve Sabit Ücret), banka
            komisyon oranlarındaki değişiklikler ve ekonomik gelişmelerin gerekli kılması durumunda tek taraflı olarak değiştirme
            hakkına sahiptir. iyzico Ödeme Hizmetleri A.Ş, Genel İşlem Şartları veya diğer Sözleşme eklerine ilişkin değişiklikleri
            internet sitesinde ilân edebilir ve yeni sürümlerini yayınlayabilir. Buna ek olarak yapılan değişiklikler Müşteriye
            bildirilecek olup, değişikliğin Müşteri nezdinde kabul edilmemesi, Müşteri açısından haklı sebeple fesih imkânı
            yaratmakta ve iyzico Ödeme Hizmetleri A.Ş ‘ye 1 (bir) hafta öncesinden yazılı ihtarda bulunmak suretiyle Sözleşmeyi
            feshetme hakkı sağlamaktadır.</p>

        <p>
            <strong>c)</strong> Müşteri, kanunlara ve VISA, MasterCard ve diğer ödeme kartı kuruluşlarının kurallarına uyum sağlamak
            üzere gereken ve iyzico Ödeme Hizmetleri A.Ş tarafından hazırlanan kurallara ve prosedürlere uyacaktır.</p>

        <p>
            <strong>d)</strong> İşbu Sözleşmenin herhangi bir hükmünün herhangi bir nedenle geçersiz olması hâlinde, diğer hükümlerin
            veya Sözleşmenin uygulanabilirliği ve/veya geçerliliği bu geçersizlikten etkilenmeyecektir.</p>

        <p>
            <strong>e)</strong> Taraflar işbu Sözleşmeden doğacak uyuşmazlıkların çözümünde İstanbul Anadolu Ticaret Mahkemelerinin
            ve İcra Dairelerinin yetkisini kabul etmişlerdir.</p>
    </div>
</body>

</html>
